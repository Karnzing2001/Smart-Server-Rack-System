# Smart Server Rack System
<p>"Smart Server Rack System" เป็นระบบการจัดการสภาพแวดล้อมของตู้แร็คเซิร์ฟเวอร์แบบอัจฉริยะ ที่สามารถตรวจสอบและควบคุมสภาพแวดล้อมในตู้แร็คเซิร์ฟเวอร์อย่างสมบูรณ์และมีประสิทธิภาพ ในการออกแบบและพัฒนาระบบ มีเซ็นเซอร์และอุปกรณ์ตรวจจับภายในตู้แร็คเซิร์ฟเวอร์ ซึ่งสามารถตรวจจับอุณหภูมิ ความชื้น ควัน และการใช้พลังงานของเซิร์ฟเวอร์และอุปกรณ์ไอทีได้อย่างอัตโนมัติ ข้อมูลที่ได้จากเซ็นเซอร์นี้จะถูกส่งไปยังระบบควบคุมที่อยู่ภายในตู้เซิร์ฟเวอร์ และให้ผู้ดูแลระบบเข้าถึงข้อมูลเหล่านี้ผ่านอินเทอร์เน็ต ทำให้สามารถตรวจสอบสถานะและประสิทธิภาพของระบบได้อย่างสะดวก ระบบ "Smart Server Rack" สามารถแจ้งเตือนผู้ดูแลระบบ เพื่อให้ผู้ดูแลระบบได้ทราบเมื่อเกิดปัญหาหรือสถานการณ์ที่ผิดปกติ ทำให้ผู้ดูแลระบบสามารถรับทราบข้อมูลและดำเนินการแก้ไขปัญหาอย่างทันท่วงที ผลการดำเนินโครงการพบว่า ระบบ Smart Sever Rack ทำงานได้อย่างมีประสิทธิภาพ สามารถส่งข้อมูลและตอบสนองต่อคำสั่งจาก Dashboard ได้แบบรวดเร็ว สามารถตรวจข้อมูลสภาพแวดล้อมภายในตู้แร็คและควบคุมได้ทุกที่ ทุกเวลา เมื่อเชื่อมต่ออินเตอร์เน็ต  มีความปลอดภัยมากขึ้นด้วยการปลดล็อคประตูด้วยบัตร RFID และตรวจสอบความผิดปกติได้อย่างแม่นยำ แจ้งเตือนผ่าน Line Notify ระบบทำความเย็นสามารถลดอุณหภูมิภายในตู้แร็คได้ 5-9°C และลดความชื้นลงได้ 18-20 % จากการตั้งเครื่องปรับอากาศที่อุณหภูมิ 16°C เทียบจากอุณภูมิ 29°C และความชื้น 79% ที่อากาศภายในห้อง ระบบ Smart Server Rack จะช่วยเพิ่มประสิทธิภาพในการดูแลรักษาและบำรุงรักษาเซิร์ฟเวอร์และอุปกรณ์ ลดความเสี่ยงในการหยุดทำงานของระบบ และประหยัดทรัพยากรที่เกี่ยวข้องกับการดูแลรักษาเซิร์ฟเวอร์และอุปกรณ์อย่างมากยิ่งขึ้น</p>

# ความสามารถของระบบ
<li>ระบบสามารถแสดงข้อมูลเกี่ยวกับอุณหภูมิ ความชื้น แรงดันไฟฟ้า กระแสไฟฟ้ากำลังไฟฟ้าที่ใช้ แบบ Real-time</li>
<li>ระบบสามารถแจ้งเตือนความผิดปกติของ อุณหภูมิ ความชื้น ควัน ไฟฟ้า ได้</li>
